cid i nagar breithemnus berla feini _ni_ i fir _&_ dliged _&_ aignead.
bunad _&_ indi _&_ airbert conagar dun focal as cid _i_ quod a bunad laidni cid ní, cia ni _l_ cia dliged i nairegar _l_ i nedartaraider in breth somaineach uais raidid na feini o mbelaib cait a mbi si no co mbert hi _&_ cid is comrair taiscida di.
nin _i_ ni handsa son _i_ ni doilgi seon _i_ ni doilgi son an eirnida na son an imcomairc, uair ni anand sai i son, i fodar, do gres _s_ mad hi cell.
hi fir _i_ roscaid.
et dligead _i_ in fassaig.
et aigned _i_ na teisteamna _l_ na parbuili;
_&_ as iad-sin as comrara taiscida di, _&_ is indtib bis no co mberar in breth, _&_ is eisdib berar.
in tan is re breithemnacht sin.
in tan is re conairib fuigill _im_, cid ni, ce ni, _l_ cia head, cia dliged in fir-fuirgiter de dun fir tig dun agra in breth somaíneach uais raidhid na feine o mbelaib.
ni, hi fir _i_ co roaichni in conair fuigill is fir;
et dliged _i_ co roaicni in conair is dliged.
_&_ aigned _i_ co roaicni in conair is aiccinte do, arna tri conairib fuigill tug ar aird.
caidi bunudhus in focail is cid _i_ laidin.
caidi a bunad laidni quis uel qui _i_ a ainmnegud mascail, que uel qua _i_ a ainmniugnud feimin, qod uel qid is _i_ a ainmniugud neodar;
cuig _i_ genidil;
quem qua quod _i_ a ainmniugud i mascal _&_ i femen _&_ neodur.
uel quid;
a quo uel qui, a qua ueal a qui, a quo uel a qui _i_ a occslaid isna tri hinadaibh-sea iter mascal _&_ femin _&_ neodur _i_ is e-sin a uatad iter mascal _&_ femin _&_ neodar;
_&_ acc seo a ilardacht _&_ plurailiter: qui que que uel qua, quorum quaarum qorum, quis uel quibus, quos quas que uel qua, a quis uel a quibus _i_ ca med rand do randaib na hindsci a taidleand in focul is cid _i_ na da rann _i_ ina inde nemcinnte _i_ nem ga diultad nach cinnte he.
_i_ gan cinded do beth air;
_&_ in dobriatar _i_ do ga radanach briatar he _i_ quid pro cur an uair aderar he;
as iad-sin a denmusa do reir laidni, _&_ as leor do bunad gaca focail a cur co laidin.
a gaedel _u_: cid _i_ cia head, cia dliged a inde;
cid ní a airbeart;
_&_ nocon fagbuidter a indamithech;
_&_ da fagbuithe, robo cid _i_ cai ead, cai _i_ conair _&_ ead _i_ dliged, _i_ conair dligid, _&_ is e-sin in focal tresa tarraigter ciall comslan;
_&_ deismirecht.
ead dliged.
fil a mberla na filed.
ed dliged, dlige gan acht, is ed mideas filideacht.
anmann an cid co hergnaid isna cetra primmberlaib: cae ona heabraib re head, coth a greig, quth a laidin, as fir do gach fir, ni celg, is cid a gaidelg.
_&_ asnsillabach uathaid e;
uair ataid da imcomairsneach and, imcomairsneach ilair _&_ imcomairsneach uathaid.
int imcomairsnech ilair _im_, ataid tri fogla fair _i_ cis lir _&_ cis ne _&_ caided;
cis lir _i_ cia lear _l_ lin na sochaidi.
cis ne _i_ caidet aicni na sochaidi.
caidead _i_ caidi iad in socaidi, _l_ cait atait in sochaid.
int imcomairsneach uathaid.
_u_, ataid _ui_ fodla fair-side _i_ cuin.
con.
cia _i_ cuin tig _l_ cui tegaid.
cui tig int enduine _l_ cuin tegaid int sochaidi.
can _i_ can as tig int aenduine _l_ can us tecaid int sochaide.
cia _i_ ce hiat _l_ cia he.
cair _&_ cid _&_ ceasc.
cair _i_ comaircim _l_ iarfaigim int uathad.
cid _i_ cid int uatad.
ceasc _i_ oní as ceas, a nimcomaircim, int uathadh.
tri himcomairsne inde _&_ tri himcomairsne _&_ tri himcomairsne etar inde _&_ aiream, conid _ix_ nimcomarsna uili sin;
_&_ is indliged cuid imcomursna dib do tabairt for araili mina tuga borb na haineolach, ar ni fuba dire doib-side.
consuiter fir for roscadaib _&_ fasaigib _&_ tesdemnaibfiraib _i_ is cain astaigter in fir iregar in breitemnus, conid a roscadaib no conid a fasaigib no conid a tesemnaib iar fir berar he;
in tan as brethemnacht sin.
in tan is re conairib fuigill _im_, is cain fastaigter don fir tig dun acra inni aca ta daccra.
cidh a roscad cid a fasach cid a teistemain iar fir accras, cona raga agra do go roaichne in conair fuigill is dir iarsini tig do agra
consuiter dliged fo coraib bel _&_ aitiden _i_ is cain fastaigter do reir dligid na cuir dogniad na meamair o mbelaib o bias aididen a cend ar aird in tan is re brethemnacht sin.
in tan is re conairib fuigill _im__, is cain fastaiger cuir bel do agra for dliged aididin na neolach
consuiter aicned for logud _&_ cocorus _i_ is cain fastaigter do reir dligid aicnid inní uad cu coir o belaib;
_&_ co corus.
co coiris na hairechta _l_ reir na airechta, _l_ co caei _i_ cai coir uais na oirechta.
in tan is re brethemnacht sin in tan is re conairib fuigill _im_, is cain astaigter inni logus neach uad bodein o belaib.
ocus cocorus _i_ co cofir-fis na hairechta, no cai coir uais na hairechta;
_&_ aicned, co roaichnea in conair fuigill is aicinta do iarsati tic dun agra arna tri conairib fuigill na tuc ar aird
consuitter fir et dliged imaille for neimiudh.
is cain asdaigter in bretheamnus a fir in rechta _&_ a dliged canoine, conad estib-sin imaille berar breth fair for nemed na eculsa _l_ forin eclais fora ta nemsencus.
int oireacht aneolach co fis a naineolas orro, cid firbreth cid gubreth beraid, is fasdaidi.
masa i rricht eolac docuas da saigid, masa firbreth rucsat, is asdaidi;
masa gubret, is taithmigi coig ernaili asa mberar in breth _i_ a roscad, a fasach, a testeamain, a cosmailius, a haignid.
gein fogabthar a roscad _l_ a fasach _l_ a teisdeamain hi, as ed dlegar a breth estib;
_&_ in tan nach fuigbidter, is a bret a cosmailius, _&_ in tan na fuidbiter a cosmaillus hi is a breth a lomaignid.